<!DOCTYPE html>
<html xmlns="http://www.w3.org/1999/xhtml">

<head>
    <title>Chanmyay Prayers</title>
    <link rel="stylesheet" href="../css/Chanmyay.css" type="text/css" />
</head>

<body>
	<iframe src="./CHM_PrayersHeader.html" onload="(function(){
		style.height = contentWindow.document.documentElement.scrollHeight + 'px';
		return false;})();return false;" width=100% height=80px title="Prayers">
	</iframe>
    <h1 class="ex1">နံနက်ခင်း ဘုရားရှိခိုးများ
        <h1/>
        <h1>(ဂုဏ်တော်ဘုရားရှိခိုး၊ စာမျက်နှာ ၂၁)</h1>
        <h3>ဘုရားဂုဏ်တော် (၉)ပါး</h3>
        <p>
            ဣတိပိ သော ဘဂဝါ -
        </p>
        <p class="list">
            ၁။ အရဟံ<br/> ၂။ သမ္မာသမ္ဗုဒ္ဓေါ<br/> ၃။ ဝိဇ္ဇာစရဏသမ္ပန္နော<br/> ၄။ သုဂတော<br/> ၅။ လောကဝိဒူ<br/> ၆။ အနုတ္တရောပုရိသဒမ္မသာရထိ<br/> ၇။ သတ္ထာ ဒေ၀မနုဿာနံ<br/> ၈။ ဗုဒ္ဓေါ<br/> ၉။ ဘဂဝါ
        </p>
        <p>
            ၁။ <b>အရဟံ</b> = ကိလေသာ အညစ်အကြေးတို့မှ ကင်းဝေးစင်ကြယ်တော်မူသော မြတ်စွာဘုရား။<br/>
            ၂။ <b>သမ္မာသမ္ဗုဒ္ဓေါ</b> = သိစရာမှန်သမျှ တစ်စမကျန် သယမ္ဘူဉာဏ်ဖြင့် အမှန်အတိုင်း သိတော်မူသော မြတ်စွာဘုရား။<br/>
            ၃။ <b>ဝိဇ္ဇာစရဏသမ္ပန္နော</b> = အသိတရား အကျင့်တရားတို့နှင့် ပြည့်စုံတော်မူသော မြတ်စွာဘုရား။ (ဝါ)<br/> ဝိဇ္ဇာသုံးပါး၊ ဝိဇ္ဇာရှစ်ပါး၊ စရဏတရား တစ်ဆယ့်ငါးပါးတို့နှင့် ပြည့်စုံတော်မူသော မြတ်စွာဘုရား။<br/>
            ၄။ <b>သုဂတော</b> = ကျိုးရှိဟုတ်မှန် နှစ်တန်သော စကားကိုသာ မိန့်ကြားတော်မူတတ်သော မြတ်စွာဘုရား။
            (ဝါ)ကျိုးရှိဟုတ်မှန် သူခံသာသောစကားနှင့် ကျိုးရှိဟုတ်မှန် သူမခံသာသောစကား ဤနှစ်ပါးကိုသာ မိန့်ကြားတော်မူတတ်သော မြတ်စွာဘုရား။<br/>
            ၅။ <b>လောကဝိဒူ</b> = သတ္တလောက၊ သြကာသလောက၊ သင်္ခါရလောက တည်းဟူသော လောကသုံးခွင်ကို
            အကုန်အစင် သိမြင်တော်မူသော မြတ်စွာဘုရား။<br/>
            ၆။ <b>အနုတ္တရော ပုရိသဒမ္မသာရထိ</b> = မယဉ်ကျေးကြငြား သတ္တဝါများကို ယဉ်ပါးလေအောင် သွေးဆောင်
            ဆုံးမခြင်း၌ တုဘက်ကင်းတော်မူသော မြတ်စွာဘုရား။<br/>
            ၇။ <b>သတ္ထာ ဒေ၀မနုဿာနံ</b> = လူ, နတ်, ဗြဟ္မာ သတ္တဝါတို့၏ ဆရာတစ်ဆူအစစ် ဖြစ်တော်မူသော
            မြတ်စွာဘုရား။<br/>
            ၈။ <b>ဗုဒ္ဓေါ</b> = သစ္စာလေးပါး အမှန်တရားကို ပိုင်းခြားထင်ထင် သိမြင်တော်မူသော မြတ်စွာဘုရား။ (ဝါ) သစ္စာလေးအင် ကိုယ်တိုင်မြင်၍ များဖြင်ဝေနေ တပည့်တွေကိုလည်း သိစေတော်မူသော မြတ်စွာဘုရား။<br/>
            ၉။ <b>ဘဂဝါ</b> = ဣဿရိယ စသည် ဘုန်းခြောက်လီနှင့် စုံညီပြည့်ဝတော်မူသော မြတ်စွာဘုရား။<br/>
        </p>
        <p class="list">
            (က) ကိုယ်တော်မြတ်၏ စိတ်တော်ကို စိုးပိုင်နိုင်နင်းတော်မူခြင်း တည်းဟူသော <b>ဣဿရိယ</b> ဘုန်းတော်၊<br/>
            (ခ) မဂ် ဖိုလ် နိဗ္ဗာန် ကိုးတန်သော လောကုတ္တရာတရား တည်းဟူသော <b>ဓမ္မ</b> ဘုန်းတော်၊<br/>
            (ဂ) ဟုတ်တိုင်းမှန်စွာ သုံးဖြာသောလောကတွင် ပျံ့နှံ့ကျော်စောရခြင်း တည်းဟူသော <b>ယသ</b> ဘုန်းတော်၊<br/>
            (ဃ) အင်္ဂါကြီးငယ် တင့်တယ်ပြည့်ဖြိုး အချိုးတကျသပ္ပါယ်တော်မူလှခြင်း တည်းဟူသော <b>သိရီ</b> ဘုန်းတော်၊<br/>
            (င) အလိုတော်ရှိတိုင်း မဆိုင်းခဏ ပြီးစီးတော်မူရခြင်းတည်းဟူသော <b>ကာမ</b> ဘုန်းတော်၊<br/>
            (စ) အရဟတ္တမဂ်ဉာဏ်၊ သဗ္ဗညုတဉာဏ် တိုင်အောင်ရစေနိုင်သည့် ကြံ့ခိုင်ကြီးမားသော ဝီရိယတော်တည်းဟူသော <b>ပယတ္တ</b> ဘုန်းတော်၊ 
			<br/>ဤဘုန်းတော်ခြောက်စုံနှင့် ကုံလုံပြည့်ဝတော်မူသော မြတ်စွာဘုရား။<br/>
            
        </p>
        <p>
            ဤသို့လျှင် အရဟံစသား ဂုဏ်ကိုးပါးနှင့် ထူးခြားကုံလုံ ပြည့်စုံတော်မူသော မြတ်စွာဘုရားကို တပည့်တော်သည်
            ကြည်ညိုမြတ်နိုး လက်စုံမိုး၍ ရှိခိုးကန်တော့ပါ၏ အရှင်ဘုရား။<br/>
            <br/>
            <a href='./CHM_MorningPrayers_P2.html'>နောက်စာမျက်နှာသို့</a><br/>
            <br/>
</body>

</html>