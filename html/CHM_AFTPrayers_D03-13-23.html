<!DOCTYPE html>
<html xmlns="http://www.w3.org/1999/xhtml">
<head>
	<title>Chanmyay Prayers</title>
    <link rel="stylesheet" href="../css/Chanmyay.css" type="text/css"/>
</head>
<body>
<h1 class="ex1">ဘုရားရှိခိုး နေ့ရက်များ [ ၃ ၊ ၁၃ ၊ ၂၃ ]</h1>
<h1>(ချမ်းမြေ့မဂႅလာသင်စရာ၊ စာမျက်မှာ ၃၇-၃၈)</h1>

<p>
<b>၃။ ဗာဟုဿစ္စဉ္စ သိပ္ပဉ္စ၊ ဝိနယော စ သုသိက္ခိတော။<br/>
သုဘာသိတာ စ ယာဝါစာ၊ ဧတံ မင်္ဂလမုတ္တမံ။<br/></b>
<br/>
၃။ <b>ဒေ၀တေ</b>- သိလိုရေးဖြင့် မေးလျှောက်ထားသည့် အိုနတ်သား။<br/>
<div class="indent1">
(က) <b>ဗာဟုဿစ္စဉ္စ</b>- လောကုတ်လောကီ နှစ်လီတိုးပွား၊ အကျိုးများသည့် တရားကျမ်းဂန် အတန်တန်ကို သင်အံ ကြံကြည့် ပညာပြည့်၍ ဗဟုသုတရှိခြင်းသည် လည်းကောင်း။
<br/><br/>
(ခ) <b>သိပ္ပဉ္စ</b>- စက်မှုလက်မှု အတတ်စုတွင် အသုံးဝင်အောင်ကျွမ်းကျင်တတ်မြောက်ခြင်းသည် လည်းကောင်း။
<br/><br/>
(ဂ) <b>ဝိနယောစသုသိက္ခိတော</b>- မိ၀တ် ဖဝတ် ဆရာ့ဝတ်နှင့် ကျင့်ဝတ်အထွေထွေ နေနည်းထိုင်နည်း ပြောဆိုနည်းကို သိပ်သည်းကျန အချိုးကျအောင် ဆရာ့ထံ နည်းခံ သင်ယူအပ်ပြီးသည် လည်းကောင်း။
<br/><br/>
(ဃ) <b>သုဘာသိတာစယာဝါစာ</b>- ဟုတ်မှန်ကျိုးရှိ အနှစ်ပြည့်၍ ပိယဝါစာ သာယာချိုမြ ကြားမဝဘဲ ကြားရသူတွင် အပူစင်လျက် ဘဝင်ကြည်မွေ့ စိတ်ချမ်းမြေ့သော စကားကို ပြောဆိုခြင်းသည်လည်းကောင်း။
<br/><br/>
</div>
<p>
<b>ဧတံ</b>- ဤတရားလေးပါးသည်၊ <b>ဥတ္တမံ</b>- ချမ်းသာဆောင်တတ် လွန်ထူးမြတ်သည့်၊ <b>မင်္ဂလံ</b>- ကြီးပွားချမ်းသာကြောင်း ကောင်းမြတ်သော မင်္ဂလာပါပေတည်း။<br/>
</p>
<h3>အကျဉ်းချုပ်မှတ်ရန်</h3>

<div class="indent1">
<p>
၇။ အကြားအမြင် ဗဟုသုတများခြင်း။
<br/>
၈။ စက်မှုလက်မှု အတတ်တခုခု တတ်ကျွမ်းခြင်း။
<br/>
၉။ လူမှုရေးကျင့်ဝတ်များ သင်ကြားထားခြင်း။
<br/>
၁၀။ အပြစ်ကင်း၍ အကျိုးရှိသောစကားကို ပြောဆိုခြင်း။
<br/>
</div>
<p>
ဤတရား လေးပါးသည် ကြီးပွားချမ်းသာကြောင်း ကောင်းမြတ်သော မင်္ဂလာများ ဖြစ်ပါသည်။
<br/>
</p>

<h1>(ဂုဏ်တော်ဘုရားရှိခိုး၊ စာမျက်နှာ ၄၂-၄၆)</h1>
<h3>သီလပျက်စီးခြင်း၏ ဆိုးကျိုးများ</h3>
<p>
သီလခေါ်ဆို၊ ကိုယ်ကျင့်တရား၊ ပျက်စီးငြားမူ၊ စီးပွါးလည်းပျက်၊ နာမည်ပျက်၍၊ ရွံ့ရှက်ကြောက်လျင်း၊ ပွဲလယ်ချဉ်း၏၊ သေခြင်းဆိုက်လတ်၊ သတိလွတ်လျက်၊ ရောက်လတ်ဒုဂ္ဂတိ၊ ဆင်းရဲဖိသည်၊ ရ၏ဆိုးကျိုး များစွာတည်း။
</p>
<h3>သီလစင်ကြယ်ခြင်း၏ ကောင်းကျိုးများ</h3>
<p>
သီလခေါ်ဆို၊ ကိုယ်ကျင့်တရား၊ စင်ကြယ်ငြားမူ၊ စီးပွါးတိုးလျက်၊ နာမည်တက်၍၊ ရွံ့.ရှက်ကြောက်ကင်း၊ ပွဲလယ်ချဉ်း၏၊ သေခြင်းဆိုက်လတ်၊ သတိကပ်လျက်၊ ရောက်လတ်နတ်ဝယ်၊ ဤငါးသွယ်၊ ရဖွယ်ကောင်းကျိုးတည်:။
</p>
<h3>ပါဏာတိပါတ၏ ဆိုးကျိုးများ</h3>
<p>
ညှဉ်းဆဲသတ်ဖြတ်၊ သက်တိုတတ်၏၊ များလတ်ရောဂါ၊ မကျန်းမာဘူး၊ အင်္ဂါချို့ယွင်း၊ ဖေါက်ပြန်ခြင်းကြောင့်၊ ရုပ်ဆင်းမလှ၊ ချိုးမကျဘဲ၊ ကွဲရချစ်သူ၊ မုန်းသူပေါများ၊ ကြောက်စိတ်များ၏၊ ကြီးမားစိုးပူး၊ နှိပ်စက်သူနှင့်၊ ရန်သူလည်းများ၊ ဆုတ်အင်အားနှင့်၊ သူများသတ်ဖြတ်၊ သေရတတ်၍ သေလတ်ပြီးခါ၊ ပါယ်လေးရွာ၊ ရောက်ရာလမ်းကြောင်း အမှန်တည်း။
</p>
<h3>ပါဏာတိပါတ ရှောင်ကြဉ်ကျိုးများ</h3>
<p>
သူ့သက်မသတ်၊ ရှောင်ကြဉ်လတ်မူ၊ မကပ်ရောဂါ၊ လွန်ကျန်းမာလျက်၊ ရှည်စွာအသက်၊ ကြောက်မဖက်ဘဲ၊ စိတ်လက်ချမ်းသာ၊ ပူကင်းကွာ၍၊ အင်္ဂါပြည့်ဝ၊ အချိုးကျလျက်၊ လှပကိုယ်လက်၊ မနှိပ်စက်နိုင်၊ မသတ်နိုင်၊ မြဲခိုင်ကောင်းကျိုးတည်း။
</p>
<h3>အဒိန္ဒာဒါန၏ ဆိုးကျိုးများ</h3>
<p>
ပိုင်ရှင်မပေးငြား၊ သူများဥစ္စာ၊ ခိုး, လုပါမူ၊ လေးဖြာအပါယ်၊ သူ၏နယ်တည့်၊ အကယ်၍များ၊ လူဖြစ်ငြားမူး၊ ရှားပါးဥစ္စာ၊ ရခဲစွာမို့၊ မွဲပြာဆင်းရဲ၊ ရလဲကြာရှည်၊ မတည်ပျောက်ပျက်၊ မင်းနှိပ်စက်၍၊ စိတ်လက်မရွှင်၊ လိုအင်မပြည့်၊ ဆင်းရဲဖိသည်၊ ရ၏ ဆိုးကျိုးများစွာတည်း။
</p>
<h3>အဒိန္နာဒါန ရှောင်ကြဉ်ကျိုးများ</h3>
<p>
မခိုးဥစ္စာ၊ ရှောင်ကြဉ်ပါမူ၊ ချမ်းသာကြွယ်ဝ၊ လိုရာရ၍၊ ရှာရလွယ်ကူ၊ ရပြန်မူလည်း၊ ရန်သူမဖျက်၊ မပျောက်ပျက်ဘဲ၊ တိုးတက်ပွားစည်၊ စည်းစိမ်တည်၏၊ လေးလီပါယ်ရွာ၊ မကျပါဘဲ၊ နတ်ရွာသုဂတိ၊ လားရဘိသည်၊ ရ၏ ကောင်းကျိုး အမှန်တည်း။
</p>
<h3>ကာမေသုမိစ္ဆာစာရ၏ ဆိုးကျိုးများ</h3>
<p>
သူ့လင်သူ့မယား၊ မရှောင်ရှားဘဲ၊ ပြစ်မှားလေမူ၊ ထိုသည့်သူကား၊ ရန်သူပေါများ၊ ချစ်သူရှား၏ ယောက်ျားမပီ၊ မ မပီဘဲ၊ မကြည် ဣန္ဒြေ၊ ကျက်သရေမရှိ၊ ဟိရီမကပ်၊
သြတ္တပ်ကင်းကွာ၊ အင်္ဂါချို့တဲ့၊ ရှိန်စော်မဲ့၍၊ ချို့တဲ့ဥစ္စာ၊
ဆင်းရဲရှာ၏၊ ကွဲကွာချစ်သူ၊ သောကဆူလျက်၊ စိတ်ပူပြင်းပြ၊
စိုးကြောင့်ကြနှင့်၊ လားရဒုဂ္ဂတိ၊ ဆင်းရဲဖိသည်၊ ရ၏
ဆိုးကျိုးများစွာတည်း။
</p>
<h3>ကာမေသုမိစ္ဆာစာရ ရှောင်ကြဉ်ကျိုးများ</h3>
<p>
သူ့လင် သူ့မယား၊ မပြစ်မှားဘဲ၊ ရှောင်ရှားလေမူ၊ ထိုသည့်သူကား၊ ရန်သူကင်းငြား၊ ချစ်သူများ၍၊ ယောက်ျားပိသ၊ ချမ်းသာလှ၏ ၊ ကြောင့်ကြစိုးပူး မရှိမူဘဲ၊ ချစ်သူနှင့်တွဲ၊ ပျော်ရွှင်မြဲမို့၊ စိတ်လဲရွှင်ကြည်၊ မျက်နှာကြည်သည်၊ နတ်ပြည်သို့ ဖြောင့်တန်း သူ၏လမ်း။
</p>

<h3>မုသာဝါဒ၏ ဆိုးကျိုးများ</h3>
<p>
မုသာဝါဒီ၊ ထိုသူသည်ကား၊ ပလီပလာ၊ သစ္စာမတည်၊ ပြောတတ်သည်မို့၊ မပီစကား၊ မညီသွားနှင့်၊ ပုပ်ငြားပါးစပ်၊ ကိုယ်ခြောက်ကပ်လျက်၊ ညစ်ထပ်ဣန္ဒြေ၊ ကိုယ်နေမလှ၊ သြဇာကျ၏၊ နှုတ်ကကြမ်းထော်၊ စိတ်လျှပ်ပေါ်၍၊ သေသော်ဒုဂ္ဂတိ၊ လားရဘိသည်၊ ရ၏ ဆိုးကျိုးများစွာတည်း။
</p>
<h3>မုသာဝါဒ ရှောင်ကြဉ်ကျိုးများ</h3>
<p>
လှည့်စားလိမ်ညာ၊ ရှောင်ကြဉ်ခွာ၍ သစ္စာစကား:၊ ပြောဆိုငြားမူ၊ စကားလဲပီ၊ သွားလဲညီ၍၊ သားရည် စိုပြေ၊ ကိုယ်နေလှပ၊ အချိုးကျ၏၊ နှုတ်ကချိုသာ၊ ထက်သြဇာနှင့်၊ စိတ်မှာတည်လျင်း၊ ပျံ့လွင့်ကင်း၍၊ ခံတွင်းနံ့ကြိုင်၊ သင်းပျံ့လှိုင်သည်၊ ပိုင်ပိုင်တက်လှမ်း နတ်တို့နန်း။
</p>
<h3>သုရာမေရယ၏ ဆိုးကျိုးများ</h3>
<p>
အရက်သေစာ၊ သောက်စားပါမူ၊ ရောဂါလည်းများ၊ ခိုက်ရန်ပွါး၍၊ စီးပွါးလည်းပျက်၊ နာမည်ပျက်ဇာ်၏၊ ကြောက်ရှက်မဲ့လျင်း၊ သတိကင်းလျက်၊ လုပ်ခင်းဆောင်တာ၊ မေ့လျော့ခါဖြင့်၊ ပညာလည်းမဲ့၊ ဥာဏ်နုံ့နဲ့၍၊ ကင်းမဲ့ဆင်ခြင်၊ မြော်မြင်မရှိ၊ ပြုမိပြုရာ၊ ပြုတတ်စွာ၏ ၊ ဝါစာဖရု၊ ပိသုမုသာ၊ ဆင်ရာပြောကြား၊ သမီးသားလည်း၊ စိတ်ထားမတည်၊ ဟိရီမကပ်၊ သြတ္တပ်မယှဉ်၊ ကတညုတ (ကတင်ညုတ)၊ ကတဝေဒိ၊ မသိတတ်ငြား၊ ဇိုးသမားသည်၊ လေးပါးအပါယ် ဖြောင့်ဖြောင့်တည်း။
</p>
<h3>သုရာမေရယ ရှောင်ကြဉ်ကျိုးများ</h3>
<p>
အရက်သေစာ၊ ရှောင်ကြဉ်ပါမူ၊ ရောဂါလည်းကင်း၊ ခိုက်ရန် ရှင်း၍၊ သတင်းကောင်းပြေး၊ ရပ်တိုင်းမွှေး၏၊ လုပ်ရေးဆောင်တာ၊ ရှိသောခါလည်း၊ မကွာသတိ၊ လုပ်ဆောင်ဘိ၏၊ ဖွားတည့်လေငြား၊ သမီးသားလည်း၊ စိတ်ထားတည်ကြည်၊ ဟိရီသြတ္တပ်၊ အစဉ် ကပ်လျက်၊ မြဲချပ်သတိ၊ သူ့မှာရှိသည်၊ ဂတိဖြောင့်တန်း ထက်သို့လှမ်း။
</p>
<h3>သူတော်ကောင်း၏ ဂုဏ်ရနံ့</h3>
<p>
စပယ်ကြက်ရုံး၊ ဂမုံးနှင်းဆီ၊ ပန်းထွေလီတို့၊ လေပြည်လေညှင်း၊ သူဆောင်ကျဉ်း၍၊ ပျံ့သင်းမွှေးကြိုင်၊ လေအောက်လှိုင်လည်း၊ မလှိုင်လေညာ၊ မမွှေးသာဘူး၊ ဆယ်ဖြာသုစရိ၊ စုံညီပြည့်မူ၊ ထိုသည့်သူ၏၊ မွေးကြူသင်းပျံ့၊ ဂုဏ်ရနံ့ကား၊ ပျံ့နှံ့အောက်ထက်၊ လေဆန်တက်၍၊ ဘဝဂ်တိုင်ထိ၊ ပျံ့လှိုင်ဘိသည်၊ သူ၏သီလ ဖြူသောကြောင့်။
</p>

<iframe src="./CHM_Rahula_Kabya_Pg22.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>
<iframe src="./CHM_MettaSaraniya_Kabya_P110.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>
<iframe src="./CHM_MettaSharing_Kabya_Pg111.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>

<p>သာဓု သာဓု သာဓု</p>
</body>
</html>