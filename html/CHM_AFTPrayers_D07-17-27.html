<!DOCTYPE html>
<html xmlns="http://www.w3.org/1999/xhtml">
<head>
	<title>Chanmyay Prayers</title>
    <link rel="stylesheet" href="../css/Chanmyay.css" type="text/css"/>
</head>
<body>
<h1 class="ex1">ဘုရားရှိခိုး နေ့ရက်များ [ ၇ ၊ ၁၇ ၊ ၂၇ ]</h1>
<h1>(ချမ်းမြေ့မဂႅလာသင်စရာ၊ စာမျက်နှာ ၉၉-၁၀၀)</h1>
<p>
<b>၇။ ဂါရဝေါ စ နိဝါတော စ၊ သန္တုဋ္ဌိ စ ကတညုတာ။<br/>
ကာလေန ဓမ္မဿဝနံ၊ ဧတံ မင်္ဂလ မုတ္တမံ။</b><br/>
<br/>
၇။ <b>ဒေဝတေ</b>-သိလိုရေးဖြင့် မေးလျှောက်ထားသည့် အိုနတ်သား။<br/>
<div class="indent1">
(က) <b>ဂါရဝေါ စ</b>-ရတနာသုံးဖြာ ဆရာ မိဘ သီလစင်ကြယ် သက်ရွယ်ကြီးသူ ဂုဏ်ကြီးသူနှင့် စင်ဖြူစိတ်ထား သူတော်များကို စိတ်ထားရိုသေ နှုတ်ရိုသေ၍ ရိုသေကိုယ်မှု အလေးအမြတ်ပြုခြင်းသည် လည်းကောင်း။
<br/><br/>
(ခ) <b>နိဝါတော စ</b>-ရာထူးဂုဏ်သိရ် ပညာရှိန်နှင့် စည်းစိမ်ခြွေရံ ဂုဏ်ရှိန်ခံ၍ မောက်မာန်မကြွ ကိုယ်နှိမ့်ချလျက် ခြေချပုဆိုး မြွေစွယ်ကျိုးနှင့် ချိုကျိုးသောနွား ပမာလားသို့ ပိပြားစွာနေခြင်းသည် လည်းကောင်း။
<br/><br/>
(ဂ) <b>သန္တုဋ္ဌိ စ</b>- စားရေးသောက်ရေး ဝတ်ဆင်ရေးနှင့် နေရေး ထိုင်ရာ အရာရာတွင် စိတ်ထားပြင်၍ လိုချင်လောဘ မပြင်းပြဘဲ မျှတချင့်ချိန် တင်းတိမ်ရောင့်ရဲခြင်းသည် လည်းကောင်း။
<br/><br/>
(ဃ) <b>ကတညုတာ</b>-သူတပါးကျေးဇူး ရှိပေဘူးကို အထူးသိတတ် တုံ့ပြန်ဆပ်ခြင်းသည် လည်းကောင်း။
<br/><br/>
(င) <b>ကာလေန ဓမ္မဿ၀နံ</b>-အသိပညာ သဒ္ဓါတိုးပွား အကျိုးများရွ် ယုံမှားပယ်ရှင်း ပျံ့လွင့်ကင်းလျက် ပူခြင်းထွေထွေ ငြိမ်းအေးစေသည့် ဒေသနာဓာတ် တရားမြတ်ကို လျောက်ပတ်သောခါ ရိုသေစွာဖြင့် သဒ္ဓါရှေ့သွား စိတ်ဝင်စားလျက် နာကြားခြင်းသည် လည်းကောင်း။
<br/><br/>
<b>ဧတံ</b> - ဤ တရားငါးပါးသည်၊ <b>ဥတ္တမံ</b> - ချမ်းသာဆောင်တတ် လွန်ထူးမြတ်သည့်၊ <b>မင်္ဂလံ</b> - ကြီးပွားချမ်းသာကြောင်း ကောင်းမြတ်သော မင်္ဂလာပါပေတည်း။
<br/><br/>
</div>

<h1>(ဂုဏ်တော်ဘုရားရှိခိုး၊ စာမျက်နှာ ၅၁)</h1>
<h3>လူမိုက်နှင့် လူလိမ္မာ ခြားနားချက်</h3>
<p>
အဝိဇ္ဇာနှင့်၊ တဏှာနှစ်ပါး၊ ကြောင်းရင်းများကြောင့်၊ ငါးပါး ခန္ဓာ၊ ခြောက်ဖြာ အာယတန၊ ဖဿ ခြောက်ထွေ၊ ဝေဒနာ ခြောက်ပါး၊ လူမိုက်အားလဲ၊ ဖြစ်ပွားပေါ်လာ၊ လူလိမ္မာလဲ၊ ဖြစ်လာဤနည်း၊ တူသည်ချည်းရှင့် -
<br/><br/>
သို့တည်းမှန်ငြား၊ လူနှစ်စား၏၊ ခြားနားမတူ၊ အချက်မူကား--
<br/><br/>
မိုက်သူတရား၊ မကျင့်ငြား၍၊၊ တရားမယှဉ်၊ မသိမြင်ဘဲ၊ ပိတ်ပင်အဝိဇ္ဇာ၊ ယှဉ်တဏှာကြောင့်၊ ခါခါဘဝ၊ ဖြစ်ပြန်ရလျက်၊ ဒုက္ခထွေထွေး ပင်လယ်ဝေ၏ -
<br/><br/>
တထွေမှတ်ရာ၊ လူလိမ္မာကား၊ သံသရာဇာတ်ရှုပ်၊ ဆင်းရဲထုပ်ကို၊ ရှင်းဖြုတ်ဖြေကာ၊ လွတ်လိုတာကြောင့်၊ ရှစ်ဖြာမဂ္ဂင်၊ မြတ်ကျင့်စဉ်ကို၊ တွင်တွင်ကြိုးစား၊ ကျင့်ကြံပွား၍၊ တရားသိမြင်၊ တဏှာစင်လျက်၊ မဝင်အဝိဇ္ဇာ၊ ရှင်းရှင်းကွာ၍၊ သံသရာဇာတ်၊ ချုပ်ငြိမ်းပြတ်သည်၊ လွတ်လပ်ချမ်းသာ ရပြီတည်း။
<br/><br/>

<iframe src="./CHM_Rahula_Kabya_Pg22.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>
<iframe src="./CHM_MettaSaraniya_Kabya_P110.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>
<iframe src="./CHM_MettaSharing_Kabya_Pg111.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>
<p>သာဓု သာဓု သာဓု</p>
</body>
</html>
