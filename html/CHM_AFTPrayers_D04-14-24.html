<!DOCTYPE html>
<html xmlns="http://www.w3.org/1999/xhtml">
<head>
	<title>Chanmyay Prayers</title>
    <link rel="stylesheet" href="../css/Chanmyay.css" type="text/css"/>
</head>
<body>
<h1 class="ex1">ဘုရားရှိခိုး နေ့ရက်များ [ ၄ ၊ ၁၄ ၊ ၂၄ ]</h1>
<h1>(ချမ်းမြေ့မဂႅလာသင်စရာ၊ စာမျက်မှာ ၅၄-၅၅)</h1>

<p>
<b>၄။ မာတာပိတုဥပဋ္ဌာနံ၊ ပုတ္တဒါရဿ သင်္ဂဟော။<br/>
အနာကုလာ စ ကမ္မန္တာ၊ ဧတံ မင်္ဂလမုတ္တမံ။<br/></b>
<br/>
၄။ <b>ဒေ၀တေ</b>- သိလိုရေးဖြင့် မေးလျှောက်ထားသည့် အိုနတ်သား။<br/>
<div class="indent1">
(က) <b>မာတာပိတုဥပဋ္ဌာနံ</b>- ကျေးဇူးကြီးလှ မိနှင့်ဖကို တုပ်ကွရိုကျိုး မေတ္တာမိုးဖြင့် မြတ်နိုးကြင်နာ စိတ်ကြည်သာ၍ ပူဆာမရှိ ဘေးမထိစေ ချမ်းမြေ့စေဟု လက်ခြေဆုပ်နယ် စားသောက်ဖွယ်လည်း ရွေးချယ်သင့်ရာ ရသာမြိန်ရေး စီစဉ်ပေး၍ လုပ်ကျွေးပြုစုခြင်းသည် လည်းကောင်း။
<br/><br/>
(ခ)(ဂ) <b>ပုတ္တဒါရဿ သင်္ဂဟော</b>- သားနှင့်သမီး ဇနီးသက်ထား သူတို့အားလည်း ဆပွားမေတ္တာ လွန်ကြင်နာလျက် ချမ်းသာကြရေး စိတ်ဖြူဖွေးဖြင့် လုပ်ကျွေးစောင့်ရှောက် ချီးမြှောက်ထောက်ပံ့ခြင်းသည် လည်းကောင်း။
<br/><br/>
(ဃ) <b>အနာကုလာ စ ကမ္မန္တာ</b>- ကာလဒေသ ပုဂ္ဂလကို နှိုင်းဆထောက်ချင့် သင့်မသင့်ကို ဥာဏ်ဖြင့်ဝေဖန် လုံ့လသန်၍ ပေါ့တန်မရှိ ပျင်းရိမဖက် အနှောင့်အယှက် မရှိသောအလုပ်သည် လည်းကောင်း။
<br/><br/>
</div>
<p>
<b>ဧတံ</b>- ဤတရားလေးပါးသည်၊ <b>ဥတ္တမံ</b>- ချမ်းသာဆောင်တတ် လွန်ထူးမြတ်သည့်၊ <b>မင်္ဂလံ</b>- ကြီးပွားချမ်းသာကြောင်း ကောင်းမြတ်သော မင်္ဂလာပါပေတည်း။<br/>
</p>
<h3>အကျဉ်းချုပ်မှတ်ရန်</h3>

<div class="indent1">
<p>
၁၁။ မိဘတို့ကို လုပ်ကျွေးပြုစုခြင်း။
<br/>
၁၂-၁၃။ သားသမီးနှင့် ဇနီးတို့ကို ချီးမြှောက် ထောက်ပံ့ခြင်း။
<br/>
၁၄။ အနှောင့်အယှက် အရှုပ်အထွေး မရှိသော အလုပ်ကိုလုပ်ခြင်း။
<br/>
</div>
<p>
ဤလေးပါးသည် ကြီးပွားချမ်းသာကြောင်း ကောင်းမြတ်သော မင်္ဂလာများ ဖြစ်ပါသည်။
<br/>
</p>

<h1>(ဂုဏ်တော်ဘုရားရှိခိုး၊ စာမျက်နှာ ၄၈-၄၉)</h1>
<h3>စိတ်ကိုထိန်းသူ နှင့် မထိန်းသူ</h3>
<p>
မြင်နိုင်ခဲစွ၊ သိမ်မွေ့လှ၍၊ သူကျလိုရာ၊ ကျတတ်ပါသည့်၊ ပမာမျောက်နှိုင်း၊ စိတ်ဆင်ရိုင်းကို၊ ချင့်နှိုင်းဉာဏ်ယှဉ်၊ သမ္ပဇဉ်နှင့်၊ အစဉ်ချွန်းအုပ်၊ သတိချုပ်၍၊ မလှုပ်မယိုင်၊ ကောင်းစွာနိုင်သော်၊ ဖွံ့ခိုင်ဖြိုးဖြိုး၊ ချမ်းသာတိုးသည်၊ ကောင်းကျိုးကြွယ်လိမ့်မည်သာကို။<br/>
<br/>
မြင်နိုင်ခဲစွ၊ သိမ်မွေ့လှ၍၊ သူကျလိုရာ၊ ကျတတ်ပါသည့်၊ ပမာမျောက်နှိုင်း၊ စိတ်ဆင်ရိုင်းကို၊ ထူးသိုင်းဖြေချွတ်၊ ထင်တိုင်း လွှတ်၍၊ မကွပ်မထိန်း၊ ညွတ်တိုင်းယိမ်းက၊ အေးငြိမ်းချမ်းသာ၊ မရပါဘဲ၊ ပူဗျာဆင့်ကဲ၊ လွန်ဆင်းရဲသည်၊ မိုက်မဲသူတို့လမ်းစဉ်တည်း။<br/>
<br/>
</p>
<h3>စိတ်မဲနှင့်စိတ်ဖြူ</h3>
<p>
ကိလေညစ်မဲ၊ စိတ်၌စွဲ၊ ရုပ်လဲမကြည်လင်။<br/>
ကိလေညစ်မဲ စိတ်မစွဲ၊ ရုပ်လဲအေးကြည်ရွှင်။<br/>
စိတ်ညစ်မဲလျှင်၊ ဆင်းရဲပင်၊ ဖြူလျှင်ချမ်းသာသည်။<br/>
ချမ်းသာရလို၊ များလူဗိုလ်၊ စိတ်ကိုသိရမည်။<br/>
စိတ်ကိုသိချင်၊ များလူရှင်၊ နေ့စဉ်စစ်ရမည်။<br/>
နေ့စဉ်စစ်ဆေး၊ စိတ်ညစ်ကြေး၊ လျှော်ဆေးပစ်ရမည်။<br/>
<br/>
(သံ ၂၊ ၁၂၃၊ ဒုတိယဂဒ္ဒုလဗဒ္ဓသုတ်)<br/>
<br/>
</p>
<h3>ဓမ္မကြေးမုံ</h3>
<p>
သန့်ရှင်းကြည်လင်၊ ကြေးမုံပြင်၀ယ်၊ သင့်သွင်ရူပ၊ လှမလှကို၊ နေ့ညမရွေး၊ ကြည့်စစ်ဆေး၍၊ ယင်ချေးမှဲ့ပြောက်၊ ဝက်ခြံပေါက်နှင့်၊ ညှင်းပြောက်တင်းတိတ်၊ ဖုအကျိတ်ကို၊ ဆေးသိပ်ပယ်ရှား၊ ပမာလား:သို့၊ မြတ်ဖျားဗုဒ္ဓ၊ ဟောညွှန်ပြသည့်၊ ဓမ္မကြည်လင်၊ ကြေးမုံပြင်၀ယ်၊ သင့်သွင်မန၊ စိတ်အလှကို၊ နေ့ညမရွေး၊ တင်စစ်ဆေးလော့၊ ညစ်ကြေးကိလေ၊ တွေ့ခဲ့ပေသော်၊ ခြောက်ထွေနည်းဖြင့်၊ ပျောက်စေလွင့်မှ၊ မလင့်မကြာ၊ သင့်ခန္ဓာသည်၊ ချမ်းသာဖုံးလိမ့်မှန်စွာတည်း။ (အံ ၃၊ ၃၂၉၊ သစိတ္တသုတ်ကို မှီးသည်)
</p>
<h3>စိတ်ကို ဖြူစင်စေသည့်နည်း (၆)မျိုး</h3>
<p>
မဲသည့်စိတ်ကို၊ ဖြူစေလိုသော်၊ ထိုထိုအာရုံ၊ ညစ်မျိုး စုံနှင့်၊ မကြုံတွေ့စေ၊ မမွေ့စေဘဲ၊ ပြောင်းလေဖုံဖုံ၊ ကောင်းအာရုံတည့်၊ နုလုံပဋိ၊ ဉာဏ်ချိန်ညှိလော့၊ ပို့ဘိမေတ္တာ၊ သမထာနှင့်၊ ပွားရာဝိပသ်၊ နည်းခြောက်ရပ်တွင်၊ သင့်မြတ်ရာသုံး၊ ဖြူစိတ်ဖုံးသည်၊ သက်လုံး ချမ်းသာလိမ့်မည်တည်း။
</p>

<iframe src="./CHM_GoodMind_Guna_Pg63.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>
<iframe src="./CHM_MettaSaraniya_Guna_Pg57.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>
<iframe src="./CHM_MettaSharing_Guna_Pg58.html" onload="(function(){
	style.height = contentWindow.document.documentElement.scrollHeight + 'px';
    return false;})();return false;" frameBorder="0" width=100% height=80px title="Prayers">
</iframe>

<p>သာဓု သာဓု သာဓု</p>
<br/>
</body>
</html>